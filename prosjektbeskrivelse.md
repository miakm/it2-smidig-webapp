# IT2 - Smidig prosjekt - Webapp


Lag en webapplikasjon om et valgfritt emne. Webapplikasjonen må presentere data av noe slag.
Det kan for eksempel være vær, politikere, fotballspillere, artister.

Du skal arbeide smidig med webapplikasjonen, start med noe enkelt også kan du utvide etter hvert som du får tilbakemeldinger eller egne idéer.
Kanskje starter du med en Vær-app og ender opp med en Chatbot.

|                    |                                                   |
| ------------------ | ------------------------------------------------- |
| Tid                | Tre skoleuker + vinterferie (fri)                 |
| Innleveringsfrist  | 2.3 kl 23:59                                      |
| Delinnleveringer   | Hver torsdag på github eller teams                |
| Ferdig innlevering | Lenke til github/nettsted eller .zip-fil på teams |

> [Her finner du info om hvordan Flask fungerer: https://www.sandvika.it/category/6-flask](https://www.sandvika.it/category/6-flask)

## Innlevering

Koden skal leveres enten ved en lenke til et Github-repo eller som .zip-fil på Teams.
Sammen med koden skal det også leveres en fil `readme.md` som inneholder en logg over hva som har blitt gjort.
Underveis i prosjektet skal readme-filen inneholde en liste med oversikt over hva som skal gjøres (todo-liste).

Eksempel på readme-fil underveis i prosjektet:

```markdown
# Vær-appen

Dette skal bli en Vær-app. Den lages med Python, Flask, HTML og CSS.

## Skal gjøres

- Lage HTML-mal i Flask
- Legge til mulighet for å søke etter sted
- Legge til langtidsvarsel
- Fikse kjedelig design -> Emojis som værtegn? (Tilbakemelding)

## Logg

### Uke 1

- Opprettet Flask-prosjekt
- Henter vær fra Sandvika
- Viser vær på nettsiden (foreløpig bare Sandvika)

## Tilbakemeldinger

- Kvinnelig lærer på 30 år: kjedelig design, hva med emojis som værtegn?


```

## Stand-up

Hver uke (fagdag) trekkes tilfeldige grupper på tre personer.
På morgenen skal planen for dagen presenteres i gruppen, altså hva du har tenkt til å jobbe med i dag.
På slutten av dagen skal dagens arbeid presenteres, altså hva du har gjort i løpet av dagen.

## Tilbakemeldinger

Underveis i prosjektet skal det samles inn minst tre tilbakemeldinger fra andre (eks: medelever, foreldre, ++).
Tilbakemeldingene skal skrives i readme-filen.

## Kompetansemål som testes

- bruke programmering til å innhente, analysere og presentere informasjon fra reelle datasett
- gjøre rede for standarder for lagring, utveksling og sikring av ulike typer data
- vurdere brukervennligheten i egne og andres programmer og foreslå forbedringer
- velge og bruke relevante systemutviklingsmetoder og -verktøy for samarbeid med andre

## Vurderingskriterier

| Kriterie             | Lav måloppnåelse                                                      | Middels måloppnåelse                                  | Høy måloppnåelse                                         |
| -------------------- | --------------------------------------------------------------------- | ----------------------------------------------------- | -------------------------------------------------------- |
| Innheting av data    | Data hentes direkte fra en ordbok eller liste i en Python-fil         | Data hentes fra fil                                   | Data hentes fra nett eller en database                   |
| Lagring av data      | Data lagres direkte som en ordbok eller liste direkte i en Python-fil | Data lagres i en fil                                  | Data lagres i en database eller lignende                 |
| Utveksling av data   | Data utveksles ubearbeidet (eks: all data sendes uendret fra kilden)  | Data som utveksles er noe bearbeidet                  | Kun nødvendig data utveksles                             |
| Presentasjon av data | Data presenteres i terminalen eller på tilsvarende måte               | Data presenteres på en enkel nettside eller lignenede | Data presenteres på en nettside eller lignende           |
| Brukervennlighet     | Det er ikke tatt hensyn til tilbakemeldingene                         | Det er tatt noe hensyn til tilbakemeldingene          | Alle tilbakemeldingene er tatt hensyn til på en god måte |
| Systemutvikling      | Har en dårlig arbeidsmetodikk (eks: skippertak)                       | Har en noe utdatert arbeidsmetodikk (eks: fossefall)  | Jobber smidig                                            |